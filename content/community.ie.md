+++
title = "Comunité"
+++

Ti-ci págine intente explicar qualmen li comunité de Redox organisa se, e auxiliar te navigar it.


<a id="chat"></a>
## [Chat](https://chat.redox-os.org)

Li max rapid e apert metode por comunicar con li equip Redox es in nor servitor chat. Actualmen, on posse obtenir un invitation solmen usante un petition per e-posta a info@redox-os.org; ne essente automatic, it va posser besonar un poc témpor. Ples demandar simplicmen que tu vole adherer te al chat. Noi labora pri un ameliorat metode por adhesion, ma actualmen to es li max bon metode.

<a id="forum"></a>
## [Forum](https://discourse.redox-os.org/)

Vi li max bon metode por discusser pri temas plu general queles ne acte se pri specific coses besonant rectification. On posse adherer se ci, just quam in quelcunc altri situ web.

<a id="gitlab"></a>
## [GitLab](https://gitlab.redox-os.org/redox-os/redox)


Un metode un poc plu formal por comunicar con codevelopatores de Redox, ma alquant minu rapid e comod quam li chat. Ples submisser un   'issue' quande hay problemas in compilada, provadas, o mem si tu vole simplicmen discusser un dat tema, inter queles functionalitás, stil de code, ínconsistenties in code, changes e corectiones minor, etc.


<a id="reddit"></a>
## [Redox OS sur Reddit](https://www.reddit.com/r/Redox/)

Si tu have interesse in jettar un rapid ocul al max recent activitás e parlar pri les.

[reddit.com/r/rust](https://www.reddit.com/r/rust) por novas e discussiones pri Rust.

<a id="twitter"></a>
## [Twitter](https://twitter.com/redox_os)

Novas e contenete relationat.
